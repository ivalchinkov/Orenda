<!DOCTYPE html>
<html>
<head>
    <meta charset="UTF-8">
    <title>Защо био?</title>
    <link rel = "stylesheet" type="text/css" href="orenda_style.css">
    <link rel = "stylesheet" type="text/css" href="parallax.css">
</head>
<body>
        <div id = "back_btn">
            <a href = "index.php">Начало</a>
        </div><br>
        <div id = "logo">
            <a href="index.php"><img src="images/37702954_644400432593664_2638298895540551680_n.jpg"></a>
        </div>
    <h1>Защо био?</h1>

        <div id = "article">
            <p>С какво се храним?</p>
                Всичко тръгва от позабравената връзка между хората и тяхната храна. Тази връзка е прекъсната – ние живеем в градове, битието ни е динамично и в повечето случаи не позволява да сме свидетели на отглеждането и добиването на храната си. Индустриализацията е погълнала и този толкова важен за нашето благосъстояние процес. Икономическите формули са направили така, че е “по-изгодно” да ядем ябълки от друг континент, в които могат да се открият повече странни комбинации отколкото има в Менделеевата таблица, отколкото витамини. Подчинени на изискванията на супермаркети и финансови таблици, производителите често пренебрегват традиционните начини за производство на храна, като в усилието си да поевтинят процесите, достигат до това да ни предлагат само имитация на храна. Всичко това ни лишава от полезните качества на храната. И разбира се – започваме да забравяме истинския ѝ вкус.
            <p>Какво е био?</p>
                Кратката версия на това какво е био е следната: био-продукти са само тези, които имат издаден сертификат за биологично земеделие. Издаването на такива сертификати е регулирано в европейското законодателство и се прави от лицензирани органи, които осъществяват контрол. Целта на био земеделието е да се опазват почвите, водите и био разнообразието, а ефектът от него е, че био храните предлагат здравословна алтернатива на конвенционалното индустриално производство на храни.
                Има няколко основни принципа, които се спазват при био производството:
                да не се използват изкуствени (синтетични) химични добавки (пестициди, антибиотици, торове, хранителни добавки, консерванти и др.),
                растенията, предназначени за директна консумация, да се отглеждат в почва, която е чиста от химикали от поне няколко години,
                храната за животните, които дават био-продукция (напр. мляко, яйца) да е също продукт на био земеделието, т.е. кравите ядат само био,
                периодично целият процес да се подлага на контрол от страна на контролиращи органи.
            <p>Ето защо – био</p>
                Храната е необходимост и удоволствие. Тя трябва да набавя всички нужни вещества за правилното функциониране на организма, като по този начин ни предпазва от заболявания и ни дава енергия. Тя трябва също така да притежава вкусови качества, резултат от естествените процеси в природата. И още нещо важно – тя не трябва да бъде добивана с цената на замърсена и увредена околна среда. Точно обратното, тя трябва да бъде създавана с грижа за околната среда. Това е истинската храна, която дава здраве и щастие на нас и нашите близки. Такава, каквато трябва да бъде.
        </div>
</body>
</html>